<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Karhun nosto II, Vehkalahti 1643</title>
      </titleStmt>
      <editionStmt>
        <edition>Tuomikirjojen loitsut</edition>
        <respStmt>
          <resp>Kuvat ja digitointi</resp>
          <orgName>Kansallisarkisto</orgName>
        </respStmt>
        <respStmt>
          <resp>Transkriptio</resp>
          <persName>Lari Ahokas / SKS</persName>
        </respStmt>
        <respStmt>
          <resp>Kommentaari</resp>
          <persName>Senni Timonen, Kati Kallio, Lari Ahokas / SKS</persName>
        </respStmt>
      </editionStmt>
      <publicationStmt>
        <distributor>Suomalaisen Kirjallisuuden Seura</distributor>
        <date when="2019-02-18">18.02.2019</date>
        <availability><p>CC-BY 4.0: https://creativecommons.org/licenses/by/4.0</p></availability>
      </publicationStmt>
      <sourceDesc>
        <msDesc>
          <msIdentifier>
            <settlement>Helsinki</settlement>
            <repository>Kansallisarkisto, Kihlakunnanoikeuksien renovoidut tuomiokirjat, Lappeen tuomiokunta, I KO a:2 (jj:3), varsinaisten asioiden pöytäkirjat 1639−1643, kuulustelu, 
              Elimäki 21.4.1643, f. 234v,7−8.</repository>
            <idno></idno>
          </msIdentifier>
          <msContents>
            <msItem n="1" class="transcription">
              <bibl>vehkalahti1643b</bibl>
            </msItem>
          </msContents>
        </msDesc>
      </sourceDesc>
    </fileDesc>
    <profileDesc>
      <langUsage>
        <language ident="fi-FI">suomi</language>
        <language ident="se-SE">svenska</language>
      </langUsage>
      <particDesc>
        <person>
          <persName type="tutkimuskirjallisuus">
            <forename>Erkki Niilonpoika</forename>
          </persName>
          <persName type="tutkimuskirjallisuus">
            <forename>Eerik Niilonpoika</forename>
          </persName>
          <persName type="tutkimuskirjallisuus">
            <forename>Eerikki Niilonpoika</forename>
          </persName>
          <persName type="asiakirjat">
            <forename>Erich Nilsson</forename>
          </persName>
          <residence>
            <placeName>
              <settlement>Ummeljoki, Elimäki</settlement>
            </placeName>
          </residence>
          <occupation>noita ("trullkarl"); entinen sotilas (Knecht)</occupation>
          <state type="rooli_loitsu"><label>alkuperäinen esittäjä</label></state>
          <state type="rooli_oikeudenkaynti"><label>syytetty</label></state>
        </person>
      </particDesc>
      <settingDesc>
        <setting>
          <name>Vehkalahti</name>
          <date when="1643-04-21">21.4.1643</date>
          <locale>Kymenkartanon kuninkaankartano</locale>
          <activity>Oikeudenkäynti- tai muistiinpanopaikka</activity>
        </setting>
      </settingDesc>
    </profileDesc>
  </teiHeader>
  <text>
    <body>
      <div type="teksti">
        <pb n="237v" ed="folionumero" facs="Varsinai_275a"/>
        <p>
          <l>Erich Nillsson framhadhes och så huilken |:<unclear>end</unclear> och <unclear></unclear> heela häradet <unclear>berychtade</unclear> och <unclear>tillwijsa </unclear> honom så wäl 
            som Erich Masson ia nästan alla i Vmmelioki by för största trollkarlar :| nekadhe sigh hafua något ondt begååt <unclear>andra</unclear> än det at han hafuer låtidh Biörnen i hiäl slå 
            sijn grannes Jöran Jöranssons häst, thet en Tawäst <choice><abbr>be:<hi rend="superscript">dh</hi></abbr><expan>benemdh</expan></choice> Erich i Hartioila, Jttimä Kyrko gäldh <unclear>fordom</unclear> 
            Saligh her Erich Ryningz skytt honom lärt hafuer, och brukar där till <unclear>thes-</unclear> se ordh: </l>
        </p>
        <p>
          <l>Nåus ylös nåstettas, </l>
          <l>käy ylös käskettäs, </l>
          <l>Siliet Silpuman </l>
          <l>ia Kaunist Kataman.<label type="commentary" n="loitsu1">1</label></l> 
        </p>
      </div>
      <div type="tiedot">
        <p><emph>Loitsun tallentumiskonteksti</emph> <ref type="more">Avaa &#8594;</ref></p>
        <p>Erkki Matinpoika (Erich Masson) ja Erkki Niilonpoika (Erich Nilsson), molemmat Elimäen Ummeljoen kylästä, olivat 19.−21.4.1643 Kymenkartanon kuninkaankartanossa käydyillä useamman pitäjän 
          käräjillä syytettyinä vahingoittavasta noituudesta, esimerkiksi karhun nostamisesta karjan kimppuun ja noitalaulujen laulamisesta tapaninpäivänä. Heidät tuotiin Elimäen käräjille 20.4.1643 vangittuina, 
          sillä heitä oli syytetty noituudesta jo Elimäen talvikäräjillä 13.−14.3.1643, mutta asian käsittely oli jäänyt kesken asianosaisten poissaolon vuoksi. Miehet mainitaan vuosina 1643−1647 käräjäpöytäkirjoissa 
          ainakin viisi kertaa (Nenonen 1992, 164).</p>
        <p>Ensin tuotiin esiin Erkki Niilonpoika. Everstiluutnantti Johan Patkull todisti, että Erkki oli sotilaana ("Knecht") ollut hänen komppaniassaan Riiassa, karannut sieltä kolmesti ja oli siellä tunnettu 
          noitakonsteistaan ("Trolldoms kånster") ja muustakin taikuudesta ("loovwerij", pitää usein sisällään ajatuksen sanamagiasta, SAOB: löveri). Esimerkkinä hän mainitsi, että Erkki oli hankkinut takaisin 
          hänen vaimonsa tädin korut. Erkki kielsi, mutta sanoi kuitenkin, että hyvä että sai korunsa takaisin.</p>
        <p>Erkki Matinpojasta todisti hänen naapurinsa Markus Multamies (Marcus Erichsson muldamies), että 10 vuotta sitten heinäntekoaikaan Erkki oli varhain aamulla tullut juovuksissa heille ja nukahtanut 
          maahan kontilleen ("lagt sigh såfua framstupadt på Knään, och armarna wth på Mårcken"). Iltapäivällä herättyään hän oli kysellyt vuorokaudenaikaa ja toistellut: eikö Anjalasta kuulu mitään? Markus ei 
          ollut kuullut, johon Erkki sanoi, että kohta kuuluu, ja nukahti uudelleen. Iltapäivällä taloon tullut naapuri kertoi uutisen: Anjalan karjan on repinyt karhu. Tähän Erkki Matinpoika heräsi ja tokaisi 
          Markukselle: "mitäs nyt sanot, pidätkö minua nyt miehenä?" eikä Markus enää uskaltanut vastustaa Erkkiä. Hän kertoi myös toisen esimerkin Erkin uhkailevasta käytöksestä neljä vuotta sitten hänen sisarensa 
          luona Viialassa (nykyisin Myllykoski Kouvolassa, Kymijoen vastarannalla Ummeljoen kohdalla), jossa miehet olivat juoneet olutta yhdessä ja jolloin Markus oli syyttänyt Erkkiä sisarensa oluenteon pilaamisesta 
          ja sanonut, että Erkin kaltaiset miehet ansaitsivat tulla tulessa poltetuiksi.</p> 
        <p>Sitten todisti Lauri Juhonpoika (Lars Johansson) Viialasta molemmista syytetyistä: Edellisenä Pyhän Tapanin päivän iltana hänen kotonaan oli naapureita vieraisilla, kun sisään astuivat Erkki Niilonpoika 
          ja Erkki Matinpoika. Koska kaikki seudun ihmiset pelkäävät heidän noituuttaan ("trolldom"), hän ei uskaltanut olla antamatta heille juomaa runsaasti. Juovuksiin tultuaan he alkoivat laulaa noitalauluja 
          ("en hoop trolldoms wijsor"), joista Lauri Juhonpoika saneli katkelman käräjillä (<ref type="link" target=" http://kalevala-dev.ngrok.io/loitsut/items/show/10">Kyllä korppi kuuta saapi, Elimäki 1643</ref>). 
          Vieraat olivat lauluista suuttuneina ajaneet laulajat ulos tuvasta.</p> 
        <p>Myös kolmea muuta miestä vastaan nostettiin noituuskanteita, mutta asioiden tutkinta jäi heidän osaltaan kesken tai ei tuottanut tarpeeksi todisteita. Yksi heistä oli Erkki Matinpojan poika Lauri, jolta 
          vielä kysyttiin, voiko hän mennä valalle, että hänen isänsä ei ole noita. Lauri ei halunnut sitä tehdä: "Jumala minua siitä varjelkoon". Toinen oli Eskeli Nuutinpoika Laamainen (Eskell Knutsson laamain) 
          jota syytettiin Elimäen kirkkoherran tappamisesta noitakeinoin.</p>
        <p>Seuraavana käräjäpäivänä 21.4.1643 Erkki Matinpoika ja Erkki Niilonpoika tunnustivat Vehkalahden pitäjän lautakunnan edessä kumpikin karhunnostatus-metodinsa niihin kuuluvine loitsuineen 
          (<ref type="link" target=" http://kalevala-dev.ngrok.io/loitsut/items/show/12">Karhun nosto I, Vehkalahti 1643</ref>; 1643, Karhun nosto II, Vehkalahti 1643). Erkki Matinpoika kertoi tällä keinoin 
          tappaneensa Eskeli Nuutinpoika Laamaisen kaksi lehmää, koska Eskeli on särkenyt hänen aitansa.</p>
        <p>Erkki Matinpoika riisuttiin ja häneltä etsittiin taikakaluja, joilla hän mahdollisesti suojelee itseään. Hänen vasemman jalkansa alta sukkien välistä löytyikin pieni nahkapala, kova kuin tiili; hän sanoi 
          että hänen miniänsä sen sinne laittoi, kun hänet vangittiin. Sitten hän paljasti, että eräs Pedher Lambertsson oli sanonut hänelle, että kirkkoherran tappaja asuu Raussilassa. Asia siirrettiin myöhempään 
          tutkintaan. Halusiko hän pelastaa kaltoin kohtelemansa kyläläisensä Laamaisen, jota syytettiin tästä taposta?</p>
        <p>Kysyttiin vielä, mitä muuta pahaa Erkki Matinpoika ja Erkki Niilonpoika osaavat noitua − pakkasta, kylmyyttä ja kaikkea muuta, mistä kansa heitä epäili. He eivät tunnustaneet muuta. Heidät kahlittiin ja 
          vietiin Viipurin linnaan odottamaan tarkempaa tutkintaa.</p> 
        <p>Erkki Matinpojan ja Erkki Niilonpojan myöhemmät vaiheet ovat osin hämärän peitossa. Toukokuun 1644 Elimäen, Pyhtään ja Vehkalahden ylimääräisten käräjien pöytäkirjassa mainitaan, että "Elimäen noitien" 
          tuomio (Dhe Elimä Trollkarlans Doom) on lähetetty hovioikeuteen (I KO a:3, 13.5.1644, f. 47v). Nämä arkistot eivät ole säilyneet. Eskeli Nuutinpoika Laamainen vapautui syytteistä syyskäräjillä 1644. Erkki 
          Matinpoika mainitaan vielä Vehkalahden ja Elimäen käräjäpöytäkirjoissa 1647, jolloin ihmisiltä kyseltiin, onko hän vielä jatkanut pahoja tekojaan, vaikka hänet on määrätty ruoskittavaksi ja karkotettu seudulta 
          pois. Kävi ilmi, että hänen tiedettiin vielä liikkuvan paikkakunnalla, ja hänet määrättiin kiinni otettavaksi ja rangaistavaksi. (Oksanen 1981, 153.)</p>
        <p>Tapauksen taustatiedot ovat osin epäselvät.  Erkki Matinpoika ja Erkki Niilonpoika olivat jo Elimäen talvikäräjillä 13.−14.3.1643 syytettyinä noituudesta, ja he olivat selvästi jo valmiiksi noidan maineessa, 
          sillä heitä nimitetään pöytäkirjassa alusta pitäen noidiksi (Lappee 1642−1650, I KO a:3, f. 14r: "Framhades dhe trollkarlar ifrån Vmmeljoki Erich Nielsson och Erich Matzson…"). Syytteen tarkempaa sisältöä ei 
          yksilöidä. Erkki Niilonpoika oli puolustautunut syyttämällä kantaja Markus Erkinpoikaa (Multamies) aviorikoksesta kolmannen naapurinsa vaimon kanssa. Tapauksen käsittely talvikäräjillä oli jäänyt kesken 
          asianosaisten poissaolon vuoksi, mutta sekä Erkki Matinpoika että Erkki Niilonpoika oli vangittu noituussyytteiden vuoksi (em., f. 14v).</p>
        <p>Taustatietojen puuttuminen kuulustelupöytäkirjasta lienee seurausta tuomarinvirkojen hoidossa tapahtuneista vaihdoksista. Lappeen tuomiokunnan lainlukija Samuel Matsson (Forsman), jonka hallussa Elimäen 
          talvikäräjien pöytäkirjat olivat (f. 122r/233r), ei ollut päässyt paikalle kuulusteluun, missä tuomarina toimi hänen sijaisenaan Jääsken ja Äyräpään tuomiokunnan lainlukija Erik Hansson. 
          (Vrt. Blomstedt 1958, 370, 376.) Hän oli sijaistanut Matssonia tämän virassa jo edellisvuonna (Lappee 1639−1642, I KO a:2, f. 86r/199r; f. 120v/231v−121r/232r). Elimäen kuulustelupöytäkirja sisältyykin 
          otsakkeen "Kymenkartanon lääni" (f. 227v−241r) alla Jääsken ja Äyräpään tuomiokirjaan (nykyisen niteen I KO a:2 f. 1−241), joka sittemmin on sidottu yhteen Lappeen tuomiokirjan (f. 242−303) kanssa. 
          Noituussyytteen alkuperä peittyy puolestaan toisen lyhyen ajan sisällä tapahtuneen tuomarinvaihdoksen alle: varsinaisesti Porvoon tuomiokuntaan kuuluneen Elimäen sekä Pyhtään pitäjien käräjät olivat vasta 
          vuoden 1643 alussa siirtyneet Lappeen lainlukija Matssonin hoidettaviksi, eikä syytteen taustoista löydy mainintaa vanhemmista Porvoon tuomiokunnan käräjäpöytäkirjoista (vrt. esim. Porvoo 1636−1643, 
          I KO a:3, f. 180v−182v).</p> 
        <p>Kymenkartanon kuninkaankartanossa 19.−21.4.1643 Viipurin ja Kymenkartanon läänien maaherra Carl Mörnerin johdolla pidetty kokoontuminen esiintyy tuomiokirjan nykyisessä hakemistossa useilla otsakkeilla: 
          "sotaväenotto" [19.4.] (f. 231v, "Knechtskrifningh"), "kuulustelu, Elimäki" [20.4.] (f. 232v, ei otsikkoa, lisäys marginaalissa: "Om någre trullkarlar"), "kuulustelu, hovioikeuden tuomioita, Vehkalahti" 
          [21.4.] (f. 236v, ei otsikkoa; f. 239v, "Höghmälis Saker", jaoteltuna Äyräpään ja Jääsken kihlakuntien sekä Kymenkartanon läänin alle). f. 239r törkeiden rikosten käsittelyn yhteydessä kokoontumista kutsutaan 
          "ylimääräisiksi käräjiksi" ("Extraordinarie Tingh"). Tavanomaisten käräjäpöytäkirjojen otsaketietojen puuttuminen kuulusteluilta antaa aiheen olettaa, että kyse on ollut yhdestä ja samasta 19.−21.4. pidetystä 
          kokoontumisesta, jossa on ollut läsnä myös useamman pitäjän käräjälautakunta omien pitäjiensä oikeusasioita käsittelemässä, jolloin maaherran johtama kokous on toiminut samalla ylimääräisinä käräjinä. 
          (Vrt. Oksanen 1981, 151.) Useamman pitäjän lautakuntien yhteiset ylimääräiset käräjät eivät olleet poikkeuksellisia Kymenlaaksossa (vrt. esim. I KO a:3 f. 14r, 13.−14.3.1643; f. 46v, 13.5.1644, Vehkalahden, 
          Pyhtään ja Elimäen lautakunnat).</p>
      </div>
      <div type="tiedot_b">
        <p><emph>Loitsu</emph> <ref type="more">Avaa &#8594;</ref></p>
        <p>Erkki Matinpoika ja Erkki Niilonpoika olivat pelättyjä erityisesti sen takia, että he nostattivat karhuja tappamaan vihamiestensä karjaa ja hevosia. Viholliseksi naapurikin muuttui silloin, kun ei 
          tarjonnut heille tarpeeksi olutta, tai loukkasi heitä muulla tavoin. Heiltä on kirjoitettiin oikeudessa tunnustus siitä, miten he saivat karhun hyökkäämään karjan kimppuun sekä kummaltakin oma loitsuversionsa.</p> 
        <p>Erkki Matinpojan lyhyt karhunnostoloitsu alkaa yleisillä, myöhemmässä aineistossa monissa eri muodoissa esiintyvillä nostosäkeillä, jotka komentavat karhua nousemaan ylös ja käymään kuten käsketään: 
          silpomaan ja kaatamaan siliet ja kauniin eli lehmät. Myöhemmässä aineistossa karhunnostoloitsut voivat olla huomattavasti pidempiä, mutta paikoin vain parin säkeen pituisia (SKVR-hakemisto, Karhun 
          nostaminen toisen karjaan).</p>
        <p>Kun Erkki Niilonpojan selostus karhunnostosta alkaa 21.4.1643, pöytäkirjan pitäjä korostaa jälleen sitä, miten kuuluisia nämä "suurimmat noitamiehet" ("största trollkarlar") ovat. Erkki Niilonpoika 
          kuitenkin kielsi tehneensä mitään muuta pahaa kuin nostattaneensa karhun tappamaan naapurinsa Yrjö Yrjönpojan hevosen. Hän kertoi oppineensa tämän taidon Erkki-nimiseltä hämäläiseltä (en Tawast benemdh Erich), 
          joka asui Iitin kirkkopitäjän Hartolan kylässä ("j Hartioila Jttimä Kÿrkiogäldh," sittemmin Jaalan kunnassa, nykyisin Kouvolan kaupungissa) ja oli entinen sotilas, palvellut ampujana autuaan herra Erik Ryningin 
          alaisuudessa (fordom Saligh Her Erich Ryninghz skytt). Mainittu Erik Ryning ei kuitenkaan liene sama kuin valtaneuvos, amiraali Erik Eriksson Ryning (1592−1654), joka oli oikeudenkäynnin aikaan vielä elossa, 
          vaan mahdollisesti hänen isänsä, Erik Nilsson Ryning (kuollut 1613), Västmanlandin ja Taalainmaan käskynhaltija. Erkki Niilonpoika ei kertonut toimenpiteestä muuta kuin saneli lyhyen loitsun.</p> 
        <p>Loitsu, jonka Niilonpoika tässä yhteydessä esitti, liittyy melko yleiseen niin sanottuun nostokarhu-traditioon (SKVR: <hi rend="italics">Karhun nostattaminen toisen karjaan; Karhun ärsyttäminen hevosen 
          kimppuun</hi>). <hi rend="italics">Nostokarhu</hi> oli kansanomainen termi ihmisen tai karjan kimppuun taikakonstein usutetulle karhulle. Toisen karjan tai hevosten tuhoaminen karhun avulla on ollut 
          ristiriidoissa käytetty toimintamalli niin Suomessa kuin Karjalassa. (Tarkka 2005, 281−282.) Niilonpojan loitsu on idealtaan saman tyyppinen kuin myöhempikin aineisto, mutta lyhyt, sisältäen vain yksinkertaisen 
          nostatuksen: nouse, tuhoa. Kaksi viimeistä säettä ovat samat kuin Erkki Matinpojalla ja puuttuvat myöhemmästä karhunnosto-traditiosta, mikä viittaa joko hämäläiseen aikalaistraditioon, jonka molemmat ilmoittavat 
          lähteeksi, tai yhteydenpitoon miesten välillä. Tekstin säemuodot ovat sanelluille loitsuille tyypillisellä tavalla puhekielenomaisesti lyhyitä.</p> 
      </div>
      <div type="tiedot_c">
        <p><emph>Aikaisemmat transkriptiot</emph> <ref type="more">Avaa &#8594;</ref></p>        
        <p>Mattila 1945, 42; Mäntylä 1969, 110; Oksanen 1981, 152.</p> 
      </div>
      <div type="tiedot_d">
        <p><emph>Kirjallisuusluettelo</emph> <ref type="more">Avaa &#8594;</ref></p>
        <p>Blomstedt, Yrjö 1958: <hi rend="italics">Laamannin- ja kihlakunnantuomarinvirkojen läänittäminen ja hoito Suomessa 1500- ja 1600-luvuilla</hi>. Historiallinen Arkisto 51. Helsinki: Suomen 
          Historiallinen Seura.<lb/><lb/> 
          Mattila, Veikko 1945: Anjalan noitaprosessi 1640-luvulla. −  <hi rend="italics">Käräjäpukareita ja käräjäjuttuja: kansamme historiaa tuomiokirjojen valossa. Historian aitta</hi> 10. 
          Porvoo: WSOY, 30−45.<lb/><lb/>
          Mäntylä, Ilkka 1969: <hi rend="italics">Ja yhteinen rahvas todisti. Kollaasi 1600-luvun suomalaisista tuomiokirjoista</hi>. Porvoo: WSOY. (Tästä tapauksesta s. 107−111.)<lb/><lb/>
          Nenonen, Marko 1992: <hi rend="italics">Noituus, taikuus ja noitavainot Ala-Satakunnan, Pohjois-Pohjanmaan ja Viipurin Karjalan maaseudulla vuosina 1620−1700</hi>. Helsinki: Suomen Historiallinen 
          Seura. (Tästä tapauksesta s. 163−164.)<lb/><lb/>
          Nenonen, Marko ja Timo Kervinen 1994: <hi rend="italics">Synnin palkka on kuolema: Suomalaiset noidat ja noitavainot 1500−1700-luvuilla</hi>, toimittanut Anne-Riitta Isohella. Helsinki: Otava. 
          (Tästä tapauksesta s. 216−217.)<lb/><lb/>
          Oksanen, Eeva-Liisa 1981: <hi rend="italics">Anjalan historia</hi>. Anjala: Anjalankosken kaupunki. (Tästä tapauksesta s. 150−153.)<lb/><lb/>
          SAOB: <hi rend="italics">Svenska Akademiens Ordbok</hi>. Stockholm: Svenska Akademien. <ref type="link" target="https://www.saob.se/"> https://www.saob.se/</ref><lb/><lb/>
          SKVR I−XV = <hi rend="italics">Suomen kansan vanhat runot</hi>. 1908−1997. Eri toimittajia. Helsinki: SKS. Käytetty sähköisenä: <hi rend="italics">SKVR-tietokanta</hi>. 2004−. 
          <ref type="link" target="http://www.skvr.fi"> http://www.skvr.fi</ref>. Käytetty myös <hi rend="italics">Octavo</hi>-liittymän kautta 2018−2020.<lb/><lb/> 
          SMS: <hi rend="italics">Suomen murteiden sanakirja</hi>. Helsinki: Kotimaisten kielten keskus. Päivittyvä julkaisu. <ref type="link" target="http://kaino.kotus.fi/sms"> 
            http://kaino.kotus.fi/sms </ref><lb/><lb/>
          Tarkka, Lotte 2005: <hi rend="italics">Rajarahvaan laulu. Tutkimus Vuokkiniemen kalevalamittaisesta runokulttuurista 1821−1921</hi>. Helsinki: SKS.<lb/><lb/>
          VKS: Vanhan kirjasuomen sanakirja. Helsinki: Kotimaisten kielten keskus. Päivittyvä julkaisu. <ref type="link" target="http://kaino.kotus.fi/vks"> http://kaino.kotus.fi/vks </ref></p>
      </div>
      <div type="nykytulkinta">
        <p><emph>Loitsu nykyortografialla</emph> <ref type="more">Avaa &#8594;</ref></p>
        <p>
          <l>Nous ylös nostettas,</l> 
          <l>käy ylös käskettäs,</l> 
          <l>siliet silpumaan</l> 
          <l>ja kaunist kaatamaan.</l> 
        </p>
      </div>
      <div type="kommentaarit">
        <p><emph>Yksityiskohdat</emph> <ref type="more">valitse punainen numero</ref></p>
        <note n="loitsu1">
          <hi rend="red">1</hi>. "Siliet Silpuman<lb/>
          ia Kaunist Kataman"<lb/><lb/>
          Erkki Matinpojalla säe esiintyy pidemmässä, runomittaa myötäilevässä muodossa: "Siliet Silpaiseman, Kaunist mahan kataman" 
          (<ref type="link" target="http://kalevala-dev.ngrok.io/loitsut/items/show/12">Karhun nosto, 1643, Vehkalahti</ref>). Säkeiden esiintyminen välillä kalevalamittaisessa, välillä puhekielenomaisissa 
          muodoissa on myöhemmillekin loitsuaineistoile tyypillistä. Samanlaista säeparia ei myöhemmissä karhunnostoloitsuissa ole, "kaatamahan"-verbiä kyllä, esim. "Toinen siipi pilviä piirtämähän, Toinen 
          maahan kaatamahan! (SKVR X2 4493); Hevosia haastamahan, Karjan laumaa kaatamahan! (SKVR X2 4493). Länsi-inkeriläisissä <hi rend="italics">Verensulku</hi>-loitsuissa verta kehotetaan herkeämään vuotamasta 
            samankaltaisella säkeellä "Kaunis maaha kaatumasta" (esim. SKVR III3 4390).
        </note>
      </div>
    </body>
  </text>
</TEI>

<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Kirot, Vaasa 1657</title>
      </titleStmt>
      <editionStmt>
        <edition>Tuomikirjojen loitsut</edition>
        <respStmt>
          <resp>Kuvat ja digitointi</resp>
          <orgName>Kansallisarkisto</orgName>
        </respStmt>
        <respStmt>
          <resp>Transkriptio</resp>
          <persName>Lari Ahokas</persName>
        </respStmt>
        <respStmt>
          <resp>Kommentaari</resp>
          <persName>Senni Timonen, Kati Kallio, Lari Ahokas</persName>
        </respStmt>
      </editionStmt>
      <publicationStmt>
        <distributor>Suomalaisen Kirjallisuuden Seura</distributor>
        <date when="2018-11-29">29.11.2018</date>
      </publicationStmt>
      
      <sourceDesc>
        <msDesc>
          <msIdentifier>
            <settlement>Helsinki</settlement>
            <repository>Kansallisarkisto, Raastuvanoikeuksien renovoidut tuomiokirjat, Vaasan raastuvanoikeus, V:1, tuomiokirja 1650−1659, 26.8.1657, s.n., [360] r. 32−36; 
              http://digi.narc.fi/digi/view.ka?kuid=11824928</repository>
            <idno></idno>
          </msIdentifier>
          <msContents>
            <msItem n="1" class="transcription">
              <bibl>vaasa_1657_c</bibl>
            </msItem>
          </msContents>
        </msDesc>
      </sourceDesc>
    </fileDesc>
    <profileDesc>
      <langUsage>
        <language ident="fi-FI">suomi</language>
        <language ident="se-SE">svenska</language>
      </langUsage>
      <particDesc>
        <person>
          <persName type="asiakirjat">
            <surname>Nätyri</surname>
            <forename>Gertrudh</forename>
          </persName>
          <persName type="asiakirjat">
            <surname>Nätyr</surname>
            <forename>Giertrudh</forename>
          </persName>
          <persName type="asiakirjat">
            <surname>Nätur</surname>
            <forename>Gertrudh</forename>
          </persName>
          <persName type="asiakirjat">
            <surname>Nätur</surname>
            <forename>Giertrudh</forename>
          </persName>
          <persName type="tutkimuskirjallisuus">
            <surname>Nätyri</surname>
            <forename>Kerttu</forename>
          </persName>
          <persName type="tutkimuskirjallisuus">
            <surname>Naturi</surname>
            <forename>Kerttu</forename>
          </persName>
          <residence>
            <placeName type="asiakirja">
              <settlement>Vähäkyrö, Selkämäki</settlement>
            </placeName>
            <placeName type="eri_lahteet">
              <settlement>Vähäkyrö, Ojakangas; Vähäkyrö, Selkämäki</settlement>
            </placeName>
          </residence>
          <birth>
            <placeName>Kalajoki</placeName>
          </birth>
          <occupation>löskona (irtolainen/itsellinen), (parantaja)</occupation>
        </person>
      </particDesc>
      <settingDesc>
        <setting>
          <name>Vaasa</name>
          <date when="1657-08-26">26.8.1657</date>
          <locale>Vaasan raastuvanoikeus</locale>
          <activity>Oikeudenkäynti- tai muistiinpanopaikka</activity>
        </setting>
      </settingDesc>
      
    </profileDesc>
  </teiHeader>
  <text>
    <body>
      <div type="teksti">
        <pb n="1" facs="Tuomioki_360b_3" />
        <p>De som skolle wara bannadhe, </p>
        <p>
          <l>Kude Jesus Kulta tarha,</l>
          <l>tarha rautainen rakena,</l>
          <l>Wierä waskinen weräjä,<label type="commentary" n="loitsu1">1</label></l>
          <l>Etehen emättömälle,</l>
          <l>waraxi warattomalle,</l>
          <l>turwaxi turwattomalle,<label type="commentary" n="loitsu2">2</label></l>
          <l>Ettei nähda näkelmöita</l>
          <l>Ottetane Okelmoita,</l>
          <l>Haudota hauas <unclear>karua</unclear><label type="commentary" n="loitsu3">3</label></l>
          <l>kudo alta pihtiäxi<label type="commentary" n="loitsu4">4</label></l>
          <l>Wierä pältä kokioxi,</l>
          <l>maan mato alati päsi</l>
          <l>eikä paha ÿlitzi<label type="commentary" n="loitsu5">5</label></l>
          <l>Hÿwän suowat laskeman</l>
          <l>Pahan swowat toriman.<label type="commentary" n="loitsu6">6</label></l>
          <l>Tule Jesus ilman herra <choice><abbr>etc.</abbr><expan>et cetera</expan></choice><label type="commentary" n="loitsu7">7</label></l>
        </p>
        <p>Sedan effter hwar lässning läsa. 3 gänger Fadher wår, så skulle werken och ondskan förtagin blifua.</p>
      </div>
      <div type="tiedot">
        <p><emph>Tausta ja konteksti</emph> <ref type="more">Avaa &#8594;</ref></p>
        <p>Loitsun sanelija Gertrudh Nätyri (Kerttu Nätyri) asui itsellisenä Vähäkyrön Ojaniemen kylässä, mutta oli syntyisin Kalajoelta. Hän joutui Vaasan raastuvanoikeuteen 26.8.1657 
          noituudesta syytetyn kerjäläisnaisen Marketta Parkoisen ilmiannon perusteella. Oikeusprosessista, joka jatkui syksyyn 1658, tuli poikkeuksellisen pitkä ja laaja-alainen. 
          Syytettyjä oli lopulta yli tusina, ja kaksi heistä tuomittiin kuolemaan, muut pienempiin rangaistuksiin.</p> 
        <p>Marketta Parkoisen väitettiin noituneen räätälimestari Rolofin tyttären Kirstin siten, että tämä oli synnyttänyt sammakkomaisia sikiöitä, ja hän väitti Kerttu Nätyriä 
          osalliseksi tekoon. Nätyri oli antanut Parkoiselle voidetta kipeää jalkaa varten sekä suolapussin; Parkoinen oli liuottanut tästä kolme suolaraetta olueen, jonka hän oli juottanut 
          Kirstille ja jolla hän oli pessyt Kirstin pään. Nätyri myönsi myös ottaneensa multaa navetan lattialta alta ja sivelleensä sillä Marketta Parkoisen jalkaa. Hän oli kuitenkin 
          tarkoittanut nämä aineet vain parannukseen.</p> 
        <p>Kun kävi ilmi, että Nätyri osasi parannusloitsuja, häneltä kirjoitettiin niitä vuonna 1657 peräkkäin neljä 
          (<ref type="link" target=" http://kalevala-dev.ngrok.io/loitsut/items/show/1">Tulen sanojen</ref> jälkeen 
          <ref type="link" target=" http://kalevala-dev.ngrok.io/loitsut/items/show/7">Raudan sanat, Vaasa 1657</ref>; <ref type="link" target="http://kalevala-dev.ngrok.io/loitsut/items/show/9">Maasta tarttuu, Vaasa 1657</ref>; Kirot, Vaasa 1657) ja asian 
          jatkokäsittelyssä Isonkyrön ja Vähäkyrön kesäkäräjillä 1658 kolme näiden toisintoa (Kirot, Isokyrö 1658; Tulen sanat I, Isokyrö 1658; Raudan sanat ja Voiteen luku, Isokyrö 1658). 
          Nätyri kertoi oppineensa loitsut äidiltään Kalajoella.</p>
        <p>Koko oikeustapauksesta tarkemmin: Vaasa-Isokyrö-Vähäkyrö 1657−1658.</p>
      </div>
      <div type="tiedot_b">
        <p><emph>Loitsu</emph> <ref type="more">Avaa &#8594;</ref></p>
        <p>Kerttu Nätyrin loitsu <hi rend="italics">Kirot</hi> suojaa noitumalla sairaaksi tehdyn potilaan Jeesuksen rakentamalla metallisella, kiroukset toiselle puolelle sulkevalla 
          aidalla. Aita ulottuu maasta taivaaseen, sen ali ei pääse maan mato eikä ylitse mikään paha. Loitsu loppuu <hi rend="italics">Voiteen lukuun</hi>, joissa Jeesus ilman herraa 
          pyydetään parantamaan kivut ja haavat. Niissä myös kuvataan parantavan voiteen – Jeesuksen veren ja neitsyt Maarian maidon – saaminen ylhäältä taivassta.</p>
        <p>Nätyri ilmoitti tämän loitsun luetuksi niille, jotka ovat joutuneet kirotuiksi (<hi rend="italics">bannadhe</hi>) eli jotka olivat sairastuneet toisen kirouksesta tai noitumisesta. 
          Käyttötarkoituksen pohjalta sen voi luokitella kiron loitsuihin, jotka SKVR-tietokannassa on hahmotettu teemanimen <hi rend="italics">Kirot</hi> alle. Sisällöltään ja muodoltaan se 
          on kuitenkin erilainen kuin Länsi-Suomessa tavalliset <hi rend="italics">Kirot</hi>, joissa tautia manataan pois tai takaisin lähettäjälleen.</p> 
        <p>Sisällön ja muodon kannalta Nätyrin loitsu edustaa vanhakantaisia tietäjän varaussanoja, joissa tietäjä jumalallisia voimia – usein Ukkoa, tässä Jeesusta – avuksi pyytäen ja joskus 
          konkreettisesti teräaseella piirtäen rakentaa itsensä ja suojattaviensa ympärille "taikapiirin" (yli Euroopan tunnettu <hi rend="italics">Zauberkreis</hi>). Loitsuissa tämä on usein 
          rautainen aita, tässä myös kultainen tarha, jonka yli eikä ali ei paha pääse, ei edes käärmeen tai linnunhahmoisena. (Haavio 1967, 332−333; Siikala 1992, 193, 201−202, 249−250.) 
          SKVR-tietokannan teemahakemistossa tämänkaltaisia tekstejä löytyy kohdasta <hi rend="italics">Tietäjän sanat / Kerskaukset ja varaukset</hi>.</p>
        <p>Tämän viimeisen esittämänsä loitsun jälkeen Nätyri ilmoitti, että jokaisen luennan (<hi rend="italics">läsning</hi>) jälkeen oli kolmasti lausuttava <hi rend="italics">Isä meidän</hi>, 
          silloin kipu ja paha lähtee. Hän ilmeisesti tarkoitti tällä kaikkia esittämiään loitsuja. Vuoden 1658 loitsujen yhteydessä Nätyri sanoi aloittavansa jokaisen loitsunluennan pyhän 
          kolminaisuuden nimeen (<hi rend="italics">trinitaarinen formula</hi>) ja lopettavansa <hi rend="italics">Isä meidän</hi> -rukoukseen.</p> 
      </div>
      <div type="tiedot_c">
        <p><emph>Aikaisemmat transkriptiot</emph> <ref type="more">Avaa &#8594;</ref></p>        
        <p>SKVR XI 715 (var.; viite Herzbergiin väärä, koska siinä vuoden 1658 versio); Luukko 1971, 483.</p>
      </div>
      <div type="tiedot_d">
        <p><emph>Kirjallisuusluettelo</emph> <ref type="more">Avaa &#8594;</ref></p>
        <p>Eilola, Jari 2003: <hi rend="italics">Rajapinnoilla. Sallitun ja kielletyn määritteleminen 1600-luvun jälkipuoliskon noituus- ja taikuustapauksissa</hi>. Bibliotheca historica 81. SKS.<lb/><lb/>
          Haavio, Martti 1967: <hi rend="italics">Suomalainen mytologia</hi>. WSOY, 332−333.<lb/><lb/>
          Heikkinen, Antero 1969: <hi rend="italics">Paholaisen liittolaiset: Noita- ja magiakäsityksiä ja -oikeudenkäyntejä Suomessa 1600-luvun jälkipuoliskolla (n. 1640−1712)</hi>. Historiallisia 
          tutkimuksia LXXVIII. Suomen historiallinen seura. 201−203.<lb/><lb/>
          Hertzberg, Rafael 1889: <hi rend="italics">Bidrag till Finlands kulturhistoria på 1600-talet. Vidskepelse</hi>, 97−106.<lb/><lb/>
          Hästesko, F. A. 1918: <hi rend="italics">Länsisuomalainen loitsurunous</hi>. SKS, 122−126.<lb/><lb/>
          Juvelius, Einar W. 1930: <hi rend="italics">Suomen kansan aikakirjat</hi>. IV: 1680−1721. Otava, 85−91.<lb/><lb/>
          Luukko, Armas 1971: <hi rend="italics">Vaasan historia</hi> I, 1606−1721. Vaasan kaupunki, 480−483.<lb/><lb/>
          Nenonen, Marko &amp; Kervinen, Timo (toim. Anne-Riitta Isohella) 1994: <hi rend="italics">Synnin palkka on kuolema: Suomalaiset noidat ja noitavainot 1500−1700 –luvuilla</hi>, Otava, 22−31 = <lb/><lb/> 
          Nenonen, Marko &amp; Kervinen, Timo: "Musta koira haukkuu – kun noitavaimoja poltettiin Vaasassa", http://www15.uta.fi/yky/arkisto/historia/noitanetti/musta_koira.html, luettu 18.12.2018.<lb/><lb/>
          Siikala, Anna-Leena 1992: <hi rend="italics">Suomalainen šamanismi</hi>. SKS, 193, 201−202, 249−250.
        </p>
      </div>
      <div type="nykytulkinta">
        <p><emph>Loitsun nykykielinen tulkinta</emph> <ref type="more">Avaa &#8594;</ref></p>
        <p>Loitsuteksti on tässä tulkittu melko vapaasti nykyortografialle ja muotoon, jossa se olisi todennäköisesti myöhemmän aineiston perusteella voinut sanellessa tai laulettaessa esiintyä. 
          Kyseessä ei ole tieteellinen rekonstruktio, vaan ymmärtämisen avuksi tarkoitettu tulkinta. Suluissa on selityksiä, epävarmoja tulkintoja ja pieniä lisiä. Hakasulkeissa on suurempia, 
          myöhemmässä aineistossa tyypillisiä elementtejä. Loitsujen ja säemuotojen variaatiosta enemmän kohdassa Loitsuista.</p>
        <p>
          <l>Kudo Jeesus kultatarha (kultainen aitaus), </l>
          <l>tarha rautainen rakenna,</l> 
          <l>vierrä vaskinen veräjä,</l> 
          <l>etehen emättömälle (äidittömälle),</l> 
          <l>varaksi varattomalle (suojattomalle)</l>
          <l>turvaksi turvattomalle,</l>
          <l>ettei nähdä näkelmöitä (jonkinlainen paise?),</l> 
          <l>otettane okelmoita (jonkinlainen paise?),</l> 
          <l>haudota haavassa karua(?).</l> 
          <l>Kudo alta pihtiäksi (tihtiäksi, tiheäksi)</l>
          <l>vierrä päältä korkiaksi,</l> 
          <l>[ettei] maan mato alatsi pääse</l> 
          <l>eikä paha ylitsi [lennä],</l>
          <l>hyvänsuovat laskema(h)an</l> 
          <l>pahansuovat torjuma(h)an.</l> 
          <l>Tule Jeesus ilman herra etc.</l>
        </p>
      </div>
      <div type="kommentaarit">
        <p><emph>Yksityiskohdat</emph> <ref type="more">valitse punainen numero</ref></p>
        <note n="loitsu1">
          <hi rend="red">1</hi>. "Kude Jesus Kulta tarha, tarha rautainen rakena, Wierä waskinen weräjä"<lb/><lb/>
          Metallisen aidan rakentaminen on myöhemmissäkin loitsuissa tavallinen suojaava tai tietäjän varustautumiseen liittyvät teema, mutta loitsun ensimmäisen säkeen 
          kultatarha-mielikuvaa ei ole tallentunut muualta. Kultainen yhdistyy kutomiseen usein lastenlauluissa ja lyyrisissä runoissa, joissa neidot ja tyttäret kutovat 
          esimerkiksi kultaista kangasta tai vyötä, tai uni sitoo tai kutoo lapsen silmät kultarihmasilla. Lähimmäs Nätyrin loitsun alkua tulee kuitenkin muutama 
          <hi rend="italics">Sotaan lähtiessä</hi> -teeman versio, kuten "Tje Kesus kivinen kilpi, Tarha rautainen rakenna, Jonga suojasta sotinen" (SKVR VI2 6394; ks. 
          myös VI2 6398; VII4 1724).
        </note>
        <note n="loitsu2">
          <hi rend="red">2</hi>. "Etehen emättömälle, waraxi warattomalle, turwaxi turwattomalle"<lb/><lb/>
          Käsitteet emoton, varaton ja turvaton esiintyvät tällaisina sarjoina yleensä lyyrisissä valituslauluissa, eivät loitsuissa (esim. "tuuli viepi turvattoman, 
          ahavainen armottoman, varattoman vastaranta", SKVR VII2 2158).          
        </note>
        <note n="loitsu3">
          <hi rend="red">3</hi>. "Ettei nähda näkelmöita, Ottetane Okelmoita, Haudota hauas karua"<lb/><lb/>
          Epäselviä säkeitä, joille ei ole suoria vastineita myöhemmissä aineistoissa ja joiden tulkinta jää avoimeksi. Sanat <hi rend="italics">näkelmä</hi> ja 
          <hi rend="italics">okelma</hi> muistuttavat paiseen (äkämän) luettelomaisia nimityksiä parannusloitsuissa – <hi rend="italics">ökämä, käkämä, kökömä, kökämä, 
            mökömä, ykämä, päkämä</hi> (SKVR XI 585, XI 613, XI 625, XI 627, XI 649, XI 1181, XI 1186 jne.). Ne voisivat viitata siihen, että kaatumatautisen Marketan 
          jalkavaiva oli jonkinlainen paise tai turvotus. Seuraavan vuoden 1658 toisinnossa säkeet on kirjoitettu muotoon "eij Nähdä Näkeltåmöita, åttettane åckelmåita 
          Hawattome Hafwaskaråja". Säe "Haudot hauas karua / Hawattome Hafwaskaråja" voisi viitata johonkin haavassa (hauas, hafwas > haavas) olevaan, mätään tai visvaan 
          (karu, karo). Sana "karua" voisi viitata myös karhuun, mutta tämänkaltainen käyttö olisi epätavallista. Hertzberg tulkitsee säkeen muotoon "Haudota hauaskawoja." 
          – Toisaalta <hi rend="italics">Vipusen virressä</hi> esiintyy <hi rend="italics">okelmoita</hi> muistuttavia sanoja <hi rend="italics">ongervia, onkervoja, 
            ongermoita, ongelvoita</hi> (loitsu)sanojen kertorakenteena (esim. "Läksi saamaan sanoja, Otetuit’ on ongermoita", SKVR I1 403, vrt. I1 376, I1 426, XII1 72). 
          Tätä kautta koko Nätyrin arvoituksellisen paralleelisäkeiden jakson voisi tulkita viittaavan pahaan silmään (näkelmöitä), loitsusanoihin (okelmoita), ja viimeisen 
          epäselvän ilmauksen silmäyksiä ja kiroja noituvaan ihmiseen – vaikka viimeksi mainittuun ei kielellistä vihjettä olekaan löytynyt. 
        </note>
        <note n="loitsu4">
          <hi rend="red">4</hi>. "kudo alta pihtiäxi"<lb/><lb/>
          Säkeessä saattaa olla kirjoitusvirhe, sillä Nätyrin vuoden 1658 <hi rend="italics">Kirot</hi>-toisinnossa säe kuuluu "Kudå alda tichkiäxi". <hi rend="italics">Tihkiä</hi> 
          eli 'tiheä' on runoissa harvinainen sana, mutta se esiintyy kiinteästi jo Christfrid Gananderin tunteman metsästysrunon toisinnoissa ("metän tihkiän lävite", 
          esim. SKVR VI2 4818 ja XV 336 ja komm.).
        </note>
        <note n="loitsu5">
          <hi rend="red">5</hi>. "eikä paha ÿlitsi"<lb/><lb/>
          Säe esiintyy täydellisempänä Nätyrin vuoden 1658 <hi rend="italics">Kirot</hi>-toisinnossa: "eij Pahat ylitze lenne".
        </note>
        <note n="loitsu6">
          <hi rend="red">6</hi>. "Hÿwän suowat laskeman, Pahan swowat toriman"<lb/><lb/>
          Kultaisen aidan on tarkoitus laskea hyvänsuovat sisään ja torjua pahansuovat. Nätyrin vuoden 1658 <hi rend="italics">Kirot</hi>-toisinnossa sitä vastoin: "Hywen 
          Suoman laskemata, Pahan Suåjan Tårjumata". Myöhemmissä loitsuaineistoissa ei ole säkeille tarkkoja vastineita. Lähimmäksi tulevat muihin yhteyksiin liittyvät säkeet 
          "hyvänsuovan mieltä myöten, pahansuovan päitse mielen" (esim. SKVR I4 670); "jost et pääse päivinäsi - - ennen Luojan laskemata" (SKVR IX3 306); "tämän noijan 
          noitumata, laskemata Lappalaisen" (SKVR VII3 81).                          
        </note>
        <note n="loitsu7">
          <hi rend="red">7</hi>. "Tule Jesus ilman herra etc"<lb/><lb/>
          Säe aloittaa pidemmän jakson <hi rend="italics">Voiteen sanoja</hi>, johon Nätyri kertoi kaikien loitsujensa loppuvan ja joka on häneltä kirjoitettu kokonaisena kahdesti 
          (<ref type="link" target="http://kalevala-dev.ngrok.io/loitsut/items/show/1">Tulen sanat, Vaasa 1657</ref>; Raudan sanat I, Isokyrö 1658).
        </note>
      </div>
    </body>
  </text>
</TEI>

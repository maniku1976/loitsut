<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Kyllä korppi kuuta saapi, Elimäki 1643</title>
      </titleStmt>
      <editionStmt>
        <edition>Tuomikirjojen loitsut</edition>
        <respStmt>
          <resp>Kuvat ja digitointi</resp>
          <orgName>Kansallisarkisto</orgName>
        </respStmt>
        <respStmt>
          <resp>Transkriptio</resp>
          <persName>Lari Ahokas / SKS</persName>
        </respStmt>
        <respStmt>
          <resp>Kommentaari</resp>
          <persName>Senni Timonen, Kati Kallio, Lari Ahokas / SKS</persName>
        </respStmt>
      </editionStmt>
      <publicationStmt>
        <distributor>Suomalaisen Kirjallisuuden Seura</distributor>
        <date when="2019-02-18">18.02.2019</date>
        <availability><p>CC-BY 4.0: https://creativecommons.org/licenses/by/4.0</p></availability>
      </publicationStmt>
      <sourceDesc>
        <msDesc>
          <msIdentifier>
            <settlement>Helsinki</settlement>
            <repository>Kansallisarkisto, Kihlakunnanoikeuksien renovoidut tuomiokirjat, Lappeen tuomiokunta, I KO a:2 (jj:3), varsinaisten asioiden pöytäkirjat 1639−1643, 
              kuulustelu, Elimäki 20.4.1643, f. 234v,7–8.</repository>
            <idno></idno>
          </msIdentifier>
          <msContents>
            <msItem n="1" class="transcription">
              <bibl>elimaki1643a</bibl>
            </msItem>
          </msContents>
        </msDesc>
      </sourceDesc>
    </fileDesc>
    <profileDesc>
      <langUsage>
        <language ident="fi-FI">suomi</language>
        <language ident="se-SE">svenska</language>
      </langUsage>
      <particDesc>
        <person n="1">
          <persName type="tutkimuskirjallisuus">
            <forename>Erkki Matinpoika</forename>
          </persName>
          <persName type="tutkimuskirjallisuus">
            <forename>Eerik Matinpoika</forename>
          </persName>
          <persName type="tutkimuskirjallisuus">
            <forename>Eerikki Matinpoika</forename>
          </persName>
          <persName type="asiakirjat">
            <forename>Erich Masson</forename>
          </persName>
          <persName type="asiakirjat">
            <forename>Erich Matzson</forename>
          </persName>
          <persName type="asiakirjat">
            <forename>Erich Madzson</forename>
          </persName>
          <residence>
            <placeName>
              <settlement>Ummeljoki, Elimäki</settlement>
            </placeName>
          </residence>
          <occupation>noita (trullkarl)</occupation>
          <state type="rooli_loitsu"><label>alkuperäinen esittäjä</label></state>
          <state type="rooli_oikeudenkaynti"><label>syytetty</label></state>
        </person>
        <person n="2">
          <persName type="tutkimuskirjallisuus">
            <forename>Erkki Niilonpoika</forename>
          </persName>
          <persName type="tutkimuskirjallisuus">
            <forename>Eerik Niilonpoika</forename>
          </persName>
          <persName type="tutkimuskirjallisuus">
            <forename>Eerikki Niilonpoika</forename>
          </persName>
          <persName type="asiakirjat">
            <forename>Erich Nilsson</forename>
          </persName>
          <residence>
            <placeName>
              <settlement>Ummeljoki, Elimäki</settlement>
            </placeName>
          </residence>
          <occupation>noita (trullkarl), entinen sotilas ("gammal Knecht")</occupation>
          <state type="rooli_loitsu"><label>alkuperäinen esittäjä</label></state>
          <state type="rooli_oikeudenkaynti"><label>syytetty</label></state>
        </person>
        <person n="3">
          <persName type="tutkimuskirjallisuus">
            <forename>Lauri Juhonpoika</forename>
          </persName>
          <persName type="asiakirjat">
            <forename>Lars Johansson</forename>
          </persName>
          <residence>
            <placeName>
              <settlement>Viiala, Vehkalahti</settlement>
            </placeName>
          </residence>
          <state type="rooli_loitsu"><label>käräjillä sanelija</label></state>
          <state type="rooli_oikeudenkaynti"><label>todistaja</label></state>
        </person>
      </particDesc>
      <settingDesc>
        <setting>
          <name>Elimäki</name>
          <date when="1643-04-20">19.4.-21.4.1643</date>
          <locale>Kymenkartanon kuninkaankartano</locale>
          <activity>Oikeudenkäynti- tai muistiinpanopaikka</activity>
        </setting>
      </settingDesc>
    </profileDesc>
  </teiHeader>
  <text>
    <body>
      <div type="teksti">
        <pb n="234v" ed="folionumero" facs="Varsinai_272a" />
        <p>[--]</p>
        <p>
          <l>och medhan alla i denna landz ort <unclear>bära fare</unclear>för them och deras trolldom ty hafuer han inthet annat tordz göra än gifua them fultt vpdricka, sedhan the hafua druckit, 
            <unclear>ruus</unclear> wppå hafua the begynt quäda<label type="commentary" n="loitsu1">1</label> een hoop trolldoms wijsor, iblandh annat minnes Lars Johansson desse ordh,</l>
        </p> 
        <p>
          <l>Kyllä kårppi koota<label type="commentary" n="loitsu2">2</label> sapi<label type="commentary" n="loitsu3">3</label></l>
          <l>illman linduiset liha,</l>
        </p> 
        <p>
          <l>thet är, nogh får kårppor köt så wäl som andra wärldenes foghlar. Huarföre sedhan Lars Johanssons Gäster hafua kört thesse quädhare uthur stufuan. hur emot the inthet seija kundhe. §</l>
        </p> 
      </div>
      <div type="tiedot">
        <p><emph>Loitsun tallentumiskonteksti</emph> <ref type="more">Avaa &#8594;</ref></p>
        <p>Erkki Matinpoika (Erich Masson) ja Erkki Niilonpoika (Erich Nilsson), molemmat Elimäen Ummeljoen kylästä, olivat 19.−21.4.1643 Kymenkartanon kuninkaankartanossa käydyillä useamman pitäjän 
          käräjillä syytettyinä vahingoittavasta noituudesta, esimerkiksi karhun nostamisesta karjan kimppuun ja noitalaulujen laulamisesta tapaninpäivänä. Heidät tuotiin Elimäen käräjille 20.4.1643 
          vangittuina, sillä heitä oli syytetty noituudesta jo Elimäen talvikäräjillä 13.−14.3.1643, mutta asian käsittely oli jäänyt kesken asianosaisten poissaolon vuoksi. Miehet mainitaan vuosina 
          1643−1647 käräjäpöytäkirjoissa ainakin viisi kertaa (Nenonen 1992, 164).</p> 
        <p>Ensin tuotiin esiin Erkki Niilonpoika. Everstiluutnantti Johan Patkull todisti, että Erkki oli sotilaana ("Knecht") ollut hänen komppaniassaan Riiassa, karannut sieltä kolmesti ja oli siellä 
          tunnettu noitakonsteistaan ("Trolldoms kånster") ja muustakin taikuudesta ("loovwerij", pitää usein sisällään ajatuksen sanamagiasta, SAOB: löveri). Esimerkkinä hän mainitsi, että Erkki oli 
          hankkinut takaisin hänen vaimonsa tädin korut. Erkki kielsi, mutta sanoi kuitenkin, että hyvä että sai korunsa takaisin.</p>
        <p>Erkki Matinpojasta todisti hänen naapurinsa Markus Multamies (Marcus Erichsson muldamies), että 10 vuotta sitten heinäntekoaikaan Erkki oli varhain aamulla tullut juovuksissa heille ja nukahtanut 
          maahan kontilleen ("lagt sigh såfua framstupadt på Knään, och armarna wth på Mårcken"). Iltapäivällä herättyään hän oli kysellyt vuorokaudenaikaa ja toistellut: eikö Anjalasta kuulu mitään? Markus 
          ei ollut kuullut, johon Erkki sanoi, että kohta kuuluu, ja nukahti uudelleen. Iltapäivällä taloon tullut naapuri kertoi uutisen: Anjalan karjan on repinyt karhu. Tähän Erkki Matinpoika heräsi ja 
          tokaisi Markukselle: "mitäs nyt sanot, pidätkö minua nyt miehenä?" eikä Markus enää uskaltanut vastustaa Erkkiä. Hän kertoi myös toisen esimerkin Erkin uhkailevasta käytöksestä neljä vuotta sitten 
          hänen sisarensa luona Viialassa (nykyisin Myllykoski Kouvolassa, Kymijoen vastarannalla Ummeljoen kohdalla), jossa miehet olivat juoneet olutta yhdessä ja jolloin Markus oli syyttänyt Erkkiä 
          sisarensa oluenteon pilaamisesta ja sanonut, että Erkin kaltaiset miehet ansaitsivat tulla tulessa poltetuiksi.</p> 
        <p>Sitten todisti Lauri Juhonpoika (Lars Johansson) Viialasta molemmista syytetyistä: Edellisenä Pyhän Tapanin päivän iltana hänen kotonaan oli naapureita vieraisilla, kun sisään astuivat Erkki 
          Niilonpoika ja Erkki Matinpoika. Koska kaikki seudun ihmiset pelkäävät heidän noituuttaan ("trolldom"), hän ei uskaltanut olla antamatta heille juomaa runsaasti. Juovuksiin tultuaan he alkoivat 
          laulaa noitalauluja ("en hoop trolldoms wijsor"), joista Lauri Juhonpoika saneli katkelman käräjillä. Vieraat olivat lauluista suuttuneina ajaneet laulajat ulos tuvasta.</p> 
        <p>Myös kolmea muuta miestä vastaan nostettiin noituuskanteita, mutta asioiden tutkinta jäi heidän osaltaan kesken tai ei tuottanut tarpeeksi todisteita. Yksi heistä oli Erkki Matinpojan poika Lauri, 
          jolta vielä kysyttiin, voiko hän mennä valalle, että hänen isänsä ei ole noita. Lauri ei halunnut sitä tehdä: "Jumala minua siitä varjelkoon". Toinen oli Eskeli Nuutinpoika Laamainen (Eskell Knutsson laamain) 
          jota syytettiin Elimäen kirkkoherran tappamisesta noitakeinoin.</p>
        <p>Seuraavana käräjäpäivänä 21.4.1643 Erkki Matinpoika ja Erkki Niilonpoika tunnustivat Vehkalahden pitäjän lautakunnan edessä kumpikin karhunnostatus-metodinsa niihin kuuluvine loitsuineen 
          (<ref type="link" target="http://kalevala-dev.ngrok.io/loitsut/items/show/12">Karhun nosto I</ref>, Vehkalahti 1643; 1643, Karhun nosto II, Vehkalahti 1643). Erkki Matinpoika kertoi tällä keinoin 
          tappaneensa Eskeli Nuutinpoika Laamaisen kaksi lehmää, koska Eskeli on särkenyt hänen aitansa.</p>
        <p>Erkki Matinpoika riisuttiin ja häneltä etsittiin taikakaluja, joilla hän mahdollisesti suojelee itseään. Hänen vasemman jalkansa alta sukkien välistä löytyikin pieni nahkapala, kova kuin tiili; 
          hän sanoi että hänen miniänsä sen sinne laittoi, kun hänet vangittiin. Sitten hän paljasti, että eräs Pietari Lambertinpoika (Pedher Lambertsson) oli sanonut hänelle, että kirkkoherran tappaja 
          asuu Raussilassa. Asia siirrettiin myöhempään tutkintaan. Ehkä hän yritti näin pelastaa kaltoin kohtelemansa kyläläisensä Laamaisen, jota syytettiin tästä taposta.</p>
        <p>Kysyttiin vielä, mitä muuta pahaa Erkki Matinpoika ja Erkki Niilonpoika osaavat noitua − pakkasta, kylmyyttä ja kaikkea muuta, mistä kansa heitä epäili. He eivät tunnustaneet muuta. Heidät 
          kahlittiin ja vietiin Viipurin linnaan odottamaan tarkempaa tutkintaa.</p> 
        <p>Erkki Matinpojan ja Erkki Niilonpojan myöhemmät vaiheet ovat osin hämärän peitossa. Toukokuun 1644 Elimäen, Pyhtään ja Vehkalahden ylimääräisten käräjien pöytäkirjassa mainitaan, että 
          "Elimäen noitien" tuomio (Dhe Elimä Trollkarlans Doom) on lähetetty hovioikeuteen (I KO a:3, 13.5.1644, f. 47v). Nämä arkistot eivät ole säilyneet. Eskeli Nuutinpoika Laamainen vapautui syytteistä 
          syyskäräjillä 1644. Erkki Matinpoika mainitaan vielä Vehkalahden ja Elimäen käräjäpöytäkirjoissa 1647, jolloin ihmisiltä kyseltiin, onko hän vielä jatkanut pahoja tekojaan, vaikka hänet on määrätty 
          ruoskittavaksi ja karkotettu seudulta pois. Kävi ilmi, että hänen tiedettiin vielä liikkuvan paikkakunnalla, ja hänet määrättiin kiinni otettavaksi ja ruoskimalla rangaistavaksi. 
          (Oksanen 1981, 153; Mattila 1945, 44−45.)</p>
        <p>Tapauksen taustatiedot ovat osin epäselvät.  Erkki Matinpoika ja Erkki Niilonpoika olivat jo Elimäen talvikäräjillä 13.−14.3.1643 syytettyinä noituudesta, ja he olivat selvästi jo valmiiksi 
          noidan maineessa, sillä heitä nimitetään pöytäkirjassa alusta pitäen noidiksi (Lappee 1642−1650, I KO a:3, f. 14r: "Framhades dhe trollkarlar ifrån Vmmeljoki Erich Nielsson och Erich Matzson…"). 
          Syytteen tarkempaa sisältöä ei yksilöidä. Erkki Niilonpoika oli puolustautunut syyttämällä kantaja Markus Erkinpoikaa (Multamies) aviorikoksesta kolmannen naapurinsa vaimon kanssa. Tapauksen 
          käsittely talvikäräjillä oli jäänyt kesken asianosaisten poissaolon vuoksi, mutta sekä Erkki Matinpoika että Erkki Niilonpoika oli vangittu noituussyytteiden vuoksi (em., f. 14v).</p>
        <p>Taustatietojen puuttuminen kuulustelupöytäkirjasta lienee seurausta tuomarinvirkojen hoidossa tapahtuneista vaihdoksista. Lappeen tuomiokunnan lainlukija Samuel Matsson (Forsman), jonka hallussa 
          Elimäen talvikäräjien pöytäkirjat olivat (f. 122r/233r), ei ollut päässyt paikalle kuulusteluun, missä tuomarina toimi hänen sijaisenaan Jääsken ja Äyräpään tuomiokunnan lainlukija Erik Hansson. 
          (Vrt. Blomstedt 1958, 370, 376.) Hän oli sijaistanut Matssonia tämän virassa jo edellisvuonna (Lappee 1639−1642, I KO a:2, f. 86r/199r; f. 120v/231v−121r/232r). Elimäen kuulustelupöytäkirja 
          sisältyykin otsakkeen "Kymenkartanon lääni" (f. 227v−241r) alla Jääsken ja Äyräpään tuomiokirjaan (nykyisen niteen I KO a:2 f. 1−241), joka sittemmin on sidottu yhteen Lappeen tuomiokirjan 
          (f. 242−303) kanssa. Noituussyytteen alkuperä peittyy puolestaan toisen lyhyen ajan sisällä tapahtuneen tuomarinvaihdoksen alle: varsinaisesti Porvoon tuomiokuntaan kuuluneen Elimäen sekä Pyhtään 
          pitäjien käräjät olivat vasta vuoden 1643 alussa siirtyneet Lappeen lainlukija Matssonin hoidettaviksi, eikä syytteen taustoista löydy mainintaa vanhemmista Porvoon tuomiokunnan käräjäpöytäkirjoista 
          (vrt. esim. Porvoo 1636−1643, I KO a:3, f. 180v−182v).</p>
        <p>Kymenkartanon kuninkaankartanossa 19.−21.4.1643 Viipurin ja Kymenkartanon läänien maaherra Carl Mörnerin johdolla pidetty kokoontuminen esiintyy tuomiokirjan nykyisessä hakemistossa useilla 
          otsakkeilla: "sotaväenotto" [19.4.] (f. 231v, "Knechtskrifningh"), "kuulustelu, Elimäki" [20.4.] (f. 232v, ei otsikkoa, lisäys marginaalissa: "Om någre trullkarlar"), "kuulustelu, hovioikeuden 
          tuomioita, Vehkalahti" [21.4.] (f. 236v, ei otsikkoa; f. 239v, "Höghmälis Saker", jaoteltuna Äyräpään ja Jääsken kihlakuntien sekä Kymenkartanon läänin alle). f. 239r törkeiden rikosten käsittelyn 
          yhteydessä kokoontumista kutsutaan "ylimääräisiksi käräjiksi" ("Extraordinarie Tingh"). Tavanomaisten käräjäpöytäkirjojen otsaketietojen puuttuminen kuulusteluilta antaa aiheen olettaa, että kyse 
          on ollut yhdestä ja samasta 19.−21.4. pidetystä kokoontumisesta, jossa on ollut läsnä myös useamman pitäjän käräjälautakunta omien pitäjiensä oikeusasioita käsittelemässä, jolloin maaherran johtama 
          kokous on toiminut samalla ylimääräisinä käräjinä. (Vrt. Oksanen 1981, 151.) Useamman pitäjän lautakuntien yhteiset ylimääräiset käräjät eivät olleet poikkeuksellisia Kymenlaaksossa 
          (vrt. esim. I KO a:3 f. 14r, 13.−14.3.1643; f. 46v, 13.5.1644, Vehkalahden, Pyhtään ja Elimäen lautakunnat).</p>
      </div>
      <div type="tiedot_b">
        <p><emph>Loitsu</emph> <ref type="more">Avaa &#8594;</ref></p>
        <p>Erkki Matinpojan ja Erkki Niilonpojan todistettiin laulaneen juovuksissa tapaninpäivänä "joukon noitalauluja" ("en hoop trolldoms wijsor"), mutta todistaja Lauri Juhonpoika saneli näistä 
          esimerkkinä vain yhden säeparin. Ei ole selvää, minkä tyyppisiä kalevalamittaisia runoja nämä selvästi pahaa toivottaneet "noitalaulut" olivat. Siteeratut kaksi säettä toteavat pahaenteisesti, 
          että korppi kyllä saa kuuta − eli ihmisen tai eläimen talia tai ihraa − ja ilman linnut lihaa nokittavakseen.</p> 
        <p>Kansankulttuurissa vielä 1800-luvulla tapaninpäivä oli miesten ja hevosten karnevalistinen juhla. Pyhä Tapani oli hevosten suojeluspyhimys, ja oluen juonti kuului keskeisesti juhlaan. Miesten 
          ja hevosten kiertäessä aamuvarhain talosta taloon olutta pyytämässä ja remuamassa laulettiin Pyhästä Tapanista, Herodeksen tallirengistä kertovaa legendarunoa. (Kallio et al. 2017, 148−181.) 
          Oikeudenkäynnissä käsitelty lauluesitys tapahtui Tapanin päivän iltana, ja Anna-Leena Siikala arveleekin, että kyseessä on Tapanin päivän rituaalilaulun, "pilaamistarkoituksiin tehty muunnos". 
          Vastaavat heinolalaiset tapaninlaulun säkeet "Korppi luillas ronkkikoon, Harakka ikkunallas hassikoon" ovatkin lähellä oikeustapauksen säkeitä lihaa ja läskiä syövistä linnuista (Siikala 1992, 
          227−228; Siikala 2012, 105; <ref type="link" target="https://skvr.fi/poems?id=skvr09202840">SKVR IX2 284</ref>, ks. myös <ref type="link" target="https://skvr.fi/poems?id=skvr09102820">IX1 282</ref>).</p>
        <p>Pilkka- tai kostolaulut sekä myös kiitoslaulut ovat kuuluneet tapaninpäivän toistuviin rituaaleihin: niitä laulettiin lähtiessä isäntäväelle silloin, kun ei oltu tai oltiin tyytyväisiä juomatarjoiluun; 
          kyseessä ei negatiivisessa tapauksessa aina ollut leikki, vaan tosi tuohtumus. (Kallio &amp; al. 2017, 159−160; SKVR: <hi rend="italics">Tapaninpäivänä</hi>.) Olut oli tapaninpäivän ydinelementti, 
          ja oli syvästi loukkaavaa olla sitä tarjoamatta. Kiitoslauluissa toivottiin talolle hyvää viljasatoa, lapsia ja kukoistusta, pilkkalauluissa päinvastoin huonoa vilja- ja karjaonnea sekä kuolemaa, niin 
          isäntäväelle kuin hevosille ja lehmille, jotka usein manataan karhun ja suden suuhun:</p>
        <p>
          <l>Isäntä hirteen,</l>		
          <l>emäntä orteen,</l>
          <l>veriveitti pöyrän päähän. (<ref type="link" target="https://skvr.fi/poems?id=skvr10102170">SKVR X1 217</ref>)</l>
        </p>
        <p>
          <l>- - susi hevosesi syököön,</l>
          <l>karhu lehmäsi kaatakoon!" (<ref type="link" target="https://skvr.fi/poems?id=skvr09102810">SKVR IX1 282</ref>)</l>
        </p>
        <p>Ilmeisesti Erkki Matinpoika ja Erkki Niilonpoika tulkitsivat kohtelunsa huonoksi Lauri Juhonpojan tapaninpäiväkutsuilla tai halusivat uhitella. Lauri Juhonpojan referoimassa katkelmassa saattaa 
          olla kyse, kuten runoissa tavallisesti, tapaninpäivien isännästä eli tässä tapauksessa hänestä itsestään, jonka ruumiin lihaa linnut toivotetaan metsässä syömään. Voi olla, että laulussa on myös 
          perinteiseen tapaan manattu pedot tappamaan hänen hevosiaan ja lehmiään − olivathan Erik Matinpoika ja Erik Niilonpoika tunnettuja karhunnostattajia, ja tämä aihe saattoi hyvinkin nostattaa 
          pitoväen vihan heitä kohtaan.</p>
        <p>Kuolleita eläimiä ja ihmisiä nokkivista linnuista on säkeitä muissakin yhteyksissä. Suosittu huolilaulun aihe <hi rend="italics">Kun kuolisin kotiin, en korpeen</hi> on sanonnaltaan vielä lähempänä 
          miesten säeparia. Siinä runon minä toivoo, ettei kuolisi yksin metsään, jossa: "Linnutko syönöö lihani, Varikset varin vereni, Korpit muunnii kohtaloni" 
          (<ref type="link" target="https://skvr.fi/poems?id=skvr07118700">SKVR VII2 1870</ref>) tai, vielä läheisemmin 
          "Linnut syöpi minun lihani, Korpit luuni korjoavat" (esim. <ref type="link" target="https://skvr.fi/poems?id=skvr07118740">SKVR VII2 1874</ref>). Lihan nokkivat linnut liittyvät ajatukseen huonosta kuolemasta yksin, ilman asianmukaisia hautausrituaaleja.</p>
        <p>On mahdotonta sanoa, mikä kahtena säkeenä tallentunut noitalaulujen sikermä kokonaisuudessaan oli. Tallentuneet säkeet kuitenkin resonoivat Tapaninpäivän kestitystä vaille jääneiden laulajien 
          kostoa manaavien rituaalilaulujen sekä lyyristen runosäkeiden kanssa. On mahdollista, että noitalaululla ei tässä oikeudenkäynnissä tarkoitettu suoranaista nykyterminologian mukaista loitsua, 
          vaan yhtä lailla vaikutusvoimaisena pidettyä rituaalista tai lyyristä laulua. Runokulttuurin tunteville irralliseen säepariin kiteytyvä uhkaus − joku kuolee ja jää lintujen nokittavaksi − on ollut 
          selvä, mutta yhteisön ulkopuolisille välttämättä ei.</p> 
      </div>
      <div type="tiedot_c">
        <p><emph>Aikaisemmat transkriptiot</emph> <ref type="more">Avaa &#8594;</ref></p>        
        <p>Kallio et al. 2017, 151 (&lt; Mäntylä 1959, 109 &amp; Siikala 1992, 228); Mattila 1945, 40; Mäntylä 1959, 109; Oksanen 1951, 151; Siikala 1992, 228 (&lt; Mäntylä 1959, 109); Nenonen 1992, 164; 
          Nenonen &amp; Kervinen 1994, 100.</p> 
      </div>
      <div type="tiedot_d">
        <p><emph>Kirjallisuusluettelo</emph> <ref type="more">Avaa &#8594;</ref></p>
        <p>Blomstedt, Yrjö 1958: <hi rend="italics">Laamannin- ja kihlakunnantuomarinvirkojen läänittäminen ja hoito Suomessa 1500- ja 1600-luvuilla</hi>. Historiallinen Arkisto 51. Helsinki: Suomen 
          Historiallinen Seura.<lb/><lb/>
          Kallio, Kati, Tuomas M. S. Lehtonen, Senni Timonen, Irma-Riitta Järvinen ja Ilkka Leskelä 2017: <hi rend="italics">Laulut ja kirjoitukset. Suullinen ja kirjallinen kulttuuri uuden ajan alun 
            Suomessa</hi>. Helsinki: Suomalaisen Kirjallisuuden Seura.<lb/><lb/> 
          Mattila, Veikko 1945: Anjalan noitaprosessi 1640-luvulla. −  <hi rend="italics">Käräjäpukareita ja käräjäjuttuja: kansamme historiaa tuomiokirjojen valossa. Historian aitta</hi> 10. 
          Porvoo: WSOY, 30−45.<lb/><lb/>
          Mäntylä, Ilkka 1969: <hi rend="italics">Ja yhteinen rahvas todisti. Kollaasi 1600-luvun suomalaisista tuomiokirjoista</hi>. Porvoo: WSOY. (Tästä tapauksesta s. 107−111.)<lb/><lb/>
          Nenonen, Marko 1992: <hi rend="italics">Noituus, taikuus ja noitavainot Ala-Satakunnan, Pohjois-Pohjanmaan ja Viipurin Karjalan maaseudulla vuosina 1620−1700</hi>. Helsinki: Suomen Historiallinen 
          Seura. (Tästä tapauksesta s. 163−164.)<lb/><lb/>
          Nenonen, Marko ja Timo Kervinen 1994: <hi rend="italics">Synnin palkka on kuolema: Suomalaiset noidat ja noitavainot 1500−1700-luvuilla</hi>, toimittanut Anne-Riitta Isohella. Helsinki: Otava. 
          (Tästä tapauksesta s. 216−217.)<lb/><lb/>
          Oksanen, Eeva-Liisa 1981: <hi rend="italics">Anjalan historia</hi>. Anjala: Anjalankosken kaupunki. (Tästä tapauksesta s. 150−153.)<lb/><lb/>
          SAOB: <hi rend="italics">Svenska Akademiens Ordbok</hi>. Stockholm: Svenska Akademien. <ref type="link" target="https://www.saob.se/"> https://www.saob.se/</ref><lb/><lb/>
          Siikala, Anna-Leena 1992: <hi rend="italics">Suomalainen šamanismi. Mielikuvien historiaa</hi>. Helsinki: SKS.<lb/><lb/>
          Siikala, Anna-Leena 2012: <hi rend="italics">Itämerensuomalaisten mytologia</hi>. Helsinki: SKS.<lb/><lb/>
          SKVR I−XV = <hi rend="italics">Suomen kansan vanhat runot</hi>. 1908−1997. Eri toimittajia. Helsinki: SKS. Käytetty sähköisenä: <hi rend="italics">SKVR-tietokanta</hi>. 2004−. 
          <ref type="link" target="http://www.skvr.fi"> http://www.skvr.fi</ref>. Käytetty myös <hi rend="italics">Octavo</hi>-liittymän kautta 2018−2020.<lb/><lb/> 
          SMS: <hi rend="italics">Suomen murteiden sanakirja</hi>. Helsinki: Kotimaisten kielten keskus. Päivittyvä julkaisu. <ref type="link" target="http://kaino.kotus.fi/sms"> 
            http://kaino.kotus.fi/sms </ref><lb/><lb/> 
          VKS: Vanhan kirjasuomen sanakirja. Helsinki: Kotimaisten kielten keskus. Päivittyvä julkaisu. <ref type="link" target="http://kaino.kotus.fi/vks"> http://kaino.kotus.fi/vks </ref></p>
      </div>
      <div type="nykytulkinta">
        <p><emph>Loitsu nykyortografialla</emph> <ref type="more">Avaa &#8594;</ref></p>
        <p>
          <l>Kyllä korppi kuuta saapi</l> 
          <l>ilman lintuiset lihaa,</l>
        </p>
        <p>
          <l>se on, kyllä saavat korpit lihaa kuten muutkin maailman linnut.</l>
        </p>
      </div>
      <div type="kommentaarit">
        <p><emph>Yksityiskohdat</emph> <ref type="more">valitse punainen numero</ref></p>
        <note n="loitsu1">
          <hi rend="red">1</hi>. "hafua the begynt quäda"<lb/><lb/>
          "Quäda" eli nykyortografialla "kväda", on loitsurunon esittämiseen tuomiokirjoissa liittyvä, runoon tai laulamiseen viittaava ilmaus, vrt. SAOB: kväda, kväde.
        </note>
        <note n="loitsu2">
          <hi rend="red">2</hi>. "koota"<lb/><lb/>
          Tarkoittaa "kuuta" eli 'rasvaa', 'lihaa'. Kalevalamittaisen runouden säkeet esiintyvät tyypillisesti paralleelisäkeiden sarjoina, joissa on toisiaan vastaavia sanoja. Myöhemmässä kalevalamittaisessa 
          aineistossa kuu/liha-sanapari kuuluu olennaisesti runoon <hi rend="italics">Iso härkä</hi>: "Sata soavia lihoa, Kuuta kuusi tynneriä" (esim. SKVR VI1 3012), ja se esiintyy myös 
          <hi rend="italics">Karhun metsästys</hi> -loitsuissa sekä hevosen loitsuissa (SKVR I4 1234; I4 1698; XII2 7365). Aikalaistulkinta tuomiokirjassa kääntää sanaparin "koota"/"liha" yksinkertaisesti lihaksi: 
          "nogh får kårppor köt så wäl som andra wärldenes foghlar". Sana "kött" kattaa ihon alaiset pehmeät osat, siis lihasten ohella rasvan (SAOB: kött). "Kuu" rasvan merkityksessä esiintyy esimerkiksi 
          Asikkalan talvikäräjillä 6.3.1655, (f. 450r): "'Kÿllä minä nÿttin nijn laitan että Cuut Lehmistäns metzän Jääwät, Jo minä hänen ennengin nijn panin menemän cuunsa corpehen', dhet ähr att han skulle laga 
          så, att hans Booskap skulle mista Tallgen och Jnellfwerna, i Skogen, hwillket och honom bådhe för och sedan skedt ähr."
        </note>
        <note n="loitsu3">
          <hi rend="red">3</hi>. "sapi"<lb/><lb/>
          Lukutapa on yksiselitteisesti "sapi" eli nykyortografialla "saapi", ei "sopi" ('sopii'), kuten joskus on tulkittu. Aikalaiskäännös tuomiokirjassa puhuu myös saamisesta: "nogh får kårppor köt så wäl som 
          andra wärldenes foghlar" (vrt. Mäntylä 1969, 109; Nenonen 1992, 164).
        </note>
      </div>
    </body>
  </text>
</TEI>
